---
title: Telefonsenterfunksjonalitet
description: Denne artikkelen gir en oversikt over telefonsenterspesifikke salgsfunksjoner i Microsoft Dynamics 365 for Operations.
author: josaw1
manager: AnnBe
ms.date: 04/04/2017
ms.topic: article
ms.prod: 
ms.service: Dynamics365Operations
ms.technology: 
audience: Application User
ms.reviewer: annbe
ms.search.scope: AX 7.0.0, Operations, Core, Retail
ms.custom: 16361
ms.assetid: c8ed2ba4-8d06-4d99-9728-2a83e6d95ca9
ms.search.region: global
ms.search.industry: Retail
ms.author: josaw
ms.search.validFrom: 2016-02-28
ms.dyn365.ops.version: AX 7.0.0
translationtype: Human Translation
ms.sourcegitcommit: 0c6a7bdc4ba82dd57ab3e395e6dfb0ae4de31fc4
ms.openlocfilehash: bf93b1f91679cdb520ead2a12a5e52108a83fbb2
ms.lasthandoff: 03/31/2017


---

# <a name="call-center-functionality"></a>Telefonsenterfunksjonalitet

[!include[banner](includes/banner.md)]


Denne artikkelen gir en oversikt over telefonsenterspesifikke salgsfunksjoner i Microsoft Dynamics 365 for Operations.

Detaljhandel og handel i Microsoft Dynamics AX støtter telefonsentre som en kanal for detaljhandel. I et telefonsenter tar arbeidere imot ordrer fra kunder over telefon og oppretter salgsordrer. Telefonsenterfunksjonaliteten omfatter funksjoner som er utviklet for å gjøre det enklere å ta imot telefonordrer og håndtere kundeservice under oppfyllelsen av ordren. Telefonsenterarbeidere kan for eksempel angi betalingsinformasjon direkte i salgsordren, og kan vise en detaljert oversikt over gebyrer og betalinger før de sender ordren. Arbeidere har også alternativer for styring av priser, og de har tilgang til forskjellige data om kunder, produkter og priser fra siden **Salgsordre**. Telefonsentre har også forbedret funksjonalitet for sporing av kundehistorikk og ordrestatus. Hvert telefonsenter kan ha sine egne brukere, betalingsmåter, prisgrupper, finansdimensjoner og leveringsmåter. Du kan konfigurere disse alternativene når du oppretter telefonsenteret. Du kan også bruke siden **Telefonsenter** til å aktivere eller deaktivere følgende funksjonsgrupper som er unike for telefonsentre:

-   **Ordrefullføring** – Denne gruppen inneholder funksjoner som er relatert til betalinger og ordrefullføring på siden **Salgsordre**.
-   **Styrt salg** – Denne gruppen inneholder funksjoner som er knyttet til kildekoder, skript og katalogforespørsler.

Når du aktiverer disse funksjonene i innstillingene for telefonsenter, blir de tilgjengelige på siden **Salgsordre** for brukere som er knyttet til telefonsenteret. De fleste av disse funksjonene krever ekstra oppsett før de kan brukes. Før brukere kan opprette telefonsenterordrer, må du legge til disse brukerne i telefonsenteret som telefonsenterbrukere. Dette trinnet aktiverer kanalspesifikke konfigurasjon og funksjonalitet for telefonsenteret. Her er noen eksempler på hvilke funksjoner som er tilgjengelige:

-   Veiledet salg omfatter konfigurasjonsalternativer for telefonsalgskript og produktbilder for å hjelpe og veilede salgsassistenter mens de tar imot ordrer.
-   Ordrer kan ikke fullføres før salgsassistenten har registrert minimum én betalingsmåte.
-   Regler for mersalg og kryssalg kan konfigureres til å be salgsassistenter om å fremme bestemte produkter til kunden.
-   Salgsassistenter kan registrere kildekoden for katalogen som en kunde bestiller fra.
-   Salgsassistenter kan legge til en forhandlers kuponger i ordren.
-   Salgassistenter kan selge kontinuitetsprogrammer.
-   Ordrer kan settes på vent manuelt eller automatisk, for å angi at andre undersøkelser kreves før ordren kan behandles.





